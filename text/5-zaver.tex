\chapter{Závěr}
\label{5-zaver}

%Na čem se dá ještě dál pracovat:
%generalizace
%interpolace
%zpracování bodových dat (ne rastru)

Tato bakalářská práce si kladla za cíl tvorbu zásuvného modulu automatizujícího zpracování dat získaných v rámci terénního radiačního průzkumu a jeho implementaci do prostředí QGIS. Požadavek na tvorbu tohoto softwarového nástroje vznesla Armáda ČR, jejíž operátoři dosud zpracovávali naměřená data ručně. Práce byla doplněna o teoretickou část s úmyslem seznámit čtenáře se základními informacemi o radiačním průzkumu.

V současnosti zásuvný modul umožňuje ze vstupní interpolované mapy dávkového příkonu či plošné aktivity vytvořit izolinie v uživatelem navolených úrovních. Ty jsou následně převedeny na polygony. Poté je provedena generalizace jednotlivých polygonů na max. počet bodů = 50 (hodnota vychází z požadavků na výstup). Ty jsou převedeny do souřadnic systému \zk{MGRS} a vypsány do textového reportu kompatibilního s formátem dle katalogu APP-11. Uživatel si může sám zvolit, zda chce vytvořit soubor s grafickým znázorněním polygonů ve formátu ESRI SHAPEFILE. Nástroj i návod k jeho použití jsou v anglickém jazyce, protože v případě, že se osvědčí, existuje možnost jeho využití i v zahraničních institucích.

Při tvorbě zásuvného modulu nastalo několik případů, kdy bylo nutno změnit zvolený postup či kontaktovat zadavatele pro upřesnění informací. Tím se zpracování prodloužilo, kvůli čemuž u zjednodušených polygonů prozatím není ošetřeno, aby se vzájemně neprotínaly. Tyto úpravy jsou pro správnou funkčnost zásuvného modulu dle zadání nutné, ale zároveň je jejich implementace časově náročná. Autorka na nich bude pracovat po odevzdání práce.

Jako další vylepšení modulu v budoucnosti se nabízí rozšíření vstupních formátů o naměřená bodová data a jejich následnou interpolaci (pravděpodobně s využitím SAGA-GIS nebo GRASS GIS \zk{API}). Studiu těchto postupů se autorka věnovala v počátcích práce, kdy se ještě uvažovalo o zapracování této funkce do zásuvného modulu v rámci bakalářské práce. S ohledem na časovou náročnost od implementace bylo upuštěno, ale je možnost se k ní vrátit, až bude modul plně funkční.

Zásuvný modul využívá knihoven QGIS a musí být distribuován pod stejnou licencí, tedy GNU \zk{GPL}. Modul je volně dostupný v repozitáři CTU GeoForAll Lab\footnote{https://github.com/ctu-geoforall-lab-projects/bp-kulovana-2017}, zde jsou uveřejněna i testovací data. Po jeho dokončení bude začleněn do oficiálního QGIS repozitáře. 